{ 
  "version": 1,
  "data":
  [
    {
      "title": "***",
      "author": "Aimar Seller",
      "body": "külma hääl ja lumekrudina kaja\nõhus helendav vaikus, härmalillede sära\ntalve lõhn ja tuisu näpistav suudlus\njoonsirged talude suitsud, põse õhetav kuumus\n\nlume maitse ja jäätunud ojasäng\ntähistaeva jumalik lummus, virvatulede peitusemäng\nsaabuvad pühad ja imede lootus\nsalasoovide sosin, kallite kojuootus",
      "length": 305
    },
    {
      "title": "***",
      "author": "Anneli Lamp",
      "body": "tahaks lihtsalt vaikselt olla\ntasa teha head\nilma suure kärata\nja mõtteta et peab\nkuuldamatult ümiseda\nvahaküünla säras\nootuse ja rahu sisse\nlahustuda ära",
      "length": 155
    },
    {
      "title": "***",
      "author": "Annika Lõhmus",
      "body": "On jõulud aasta imeliseim aeg,\ntäis salapära, elevust ja ootust.\nÜks aasta ust on sulgemas ning uus\ntoob kaasa uute unistuste lootust.\n\nKui aga tõelist jõulutunnet raske leida,\nsest ilm on vihmane ja maa on must,\nsiis tea, et sinu enda sees end peidab\nmaailma jagu helget armastust.",
      "length": 282
    },
    {
      "title": "***",
      "author": "Annika Lõhmus",
      "body": "Jõuluöö tulvil on soojust ja valgust,\narmastust, usku ja teadmist, et\niga uus hommik on jälle uus algus\nsündimas puhastest mõtetest.\n\nKardina vahelt on paistmas kuu kõrval\nmahedalt sätendav Linnutee vöö,\npisike ingel sul sosistab kõrva:\närka, mu armas, on imede öö!",
      "length": 263
    },
    {
      "title": "***",
      "author": "Annika Lõhmus",
      "body": "Enne jõule, vaat kus lugu,\nkaduma läks isa sokk.\nMuidu polekski sest lugu,\naga hommikul on šokk,\nkui sul pole ühte jalga\npanna mitte muffigi,\ntööle hiljaks võib nii jääda,\nkellel vaja sedagi...\n\nOtsin siit ja otsin sealt,\npiilun voodi allagi,\nvaatan sahtlist, kapi pealt,\nsokist mitte haisugi!\nÄkki märkan - aken lahti!\nMis võis vaesest sokist saada?\nPeame tõdema vist fakti:\nküllap päkapikk viis kaasa.",
      "length": 403
    },
    {
      "title": "***",
      "author": "Annika Lõhmus",
      "body": "On kogu maailm valges talveunes ja\naikselt sajab laia-laia lund,\npuud tardunud on, justkui kuulatades,\nkas juba virgumiseks kätte jõudmas tund.\n\nOn lumme sumbunud kõik linnakära\nja õhtuvaikuses on näha vaid\nkuis keerlemas on laternate säras\nnii palju kauneid lumeräitsakaid.\n\nKuu kummardab ja rõõmsalt ütleb tere,\nveel ikka sajab laia-laia lund\nning väike valgepäine poja nohisedes\nvist ilmselt Tähesõdadest näeb jälle und.",
      "length": 425
    },
    {
      "title": "Aus diil",
      "author": "Teet Kamarik",
      "body": "Hei, habemik,\nnüüd teeme diili –\nma salmiga Sult kingi lunastan\nja ma ei viili,\nehk veidi punastan\nkui lõpp ei lähe riimi –\nSa mulle salamisi lekita\nja ära trikita,\nkust teada said,\net nendeks jõuludeks\nma soovisin üht pikka paid?",
      "length": 232
    },
    {
      "title": "Hea laps",
      "author": "Indrek Vändrik",
      "body": "Mina olen olnud hea,\nnäe tervelt üks luuletuski peas.\nÄra minu rohkem palu,\nselle ühe õppiminegi oli vaev ja valu.\nAga see on ju isegi päris hea,\nlühike, tabav  ja isegi peas.",
      "length": 165
    },
    {
      "title": "Hea mõte!",
      "author": "Aimar Seller",
      "body": "Kui vihma aina kallab\nja õues puudub lumi.\nSiis suuskadele alla\nma suverehvid kruvin!",
      "length": 85
    },
    {
      "title": "Jõuluaeg",
      "author": "Aimar Seller",
      "body": "õrnalt lumesäbrus kumab\npilvepiiril heldiv kuu\nvaikse helbesaju lummas\nuhkelt seismas kuusepuu\n\nhärmas okstel lumekuhil\nvarjud pikaks venitab\neemal tornikella kaja\nJõuluaega helistab",
      "length": 182
    },
    {
      "title": "Jõulutäht",
      "author": "Aimar Seller",
      "body": "ta ei helgi põhjataevas\nega pillu tähesära\nta ei ole ülalt kaemas\nkui on pühad jälle päral\n\nta saadab vana-aasta ära\nja võtab vastu uut\nta punab purpursäras\nkui õnnest joobnud pruut",
      "length": 181
    },
    {
      "title": "Liugleb",
      "author": "Indrek Vändrik",
      "body": "Lumehelbeke liugleb tasa,\nliugleb aknale tasa tasa.\nNagu oleks talv kohal juba,\naga maa on must ja lund vaevult tiba",
      "length": 113
    },
    {
      "title": "Lumetants",
      "author": "Aimar Seller",
      "body": "lumeräitsak haprakene\nise päris vaprakene\nakna taga tantsuhoos\npäris naksis valsipoos\n\npaaristantsuks sobiks keegi\nkes võiks olla kavaleergi\nkoos nad armund paarina\nlaval jäise roosiga",
      "length": 185
    },
    {
      "title": "Lund ja Und",
      "author": "Indrek Vändrik",
      "body": "Juba ammu ei näe porchest und\nIga öö näen ainult lund.\nNäen valget vaippa ja lumelinna,\nnäen lapsi kes ei taha tuppa minna.\nPaks lumi pehmelt maas,\noh jõulu mees kas palun lund meile saaks",
      "length": 179
    },
    {
      "title": "Metsa jõulupuu",
      "author": "Aimar Seller",
      "body": "kuuse ladvas kuljustena\nkäbid ritta sätitud\nlumepulbrit helvestena\nokste pääle uhutud\n\nküünlasäraks härmapärjad\ntiputäheks kuldne kuu\nkaunistuseks hõbemarjad\npiduehtes kuusepuul",
      "length": 178
    },
    {
      "title": "Mõmm",
      "author": "Indrek Vändrik",
      "body": "Mōmm mōmm mōmina räpp,\nmoodne värk nagu Luule äpp.\nLoodan, et mulle on pakk ja mitte kräpp.\nKui on sokid siis ära järgmine aasta mind otsi,\nma saadan sulle luuletuse sa pane kink smartposti",
      "length": 178
    },
    {
      "title": "Null",
      "author": "Indrek Vändrik",
      "body": "Jõulud käes ja luulet null,\npeas on ainult tühi mull.\nSaaks ainult kätte selle paki\nisegi kui mu salm veidi sakib",
      "length": 111
    },
    {
      "title": "Ootus",
      "author": "Ene Säinast",
      "body": "Jõuluõhtul kell on neli,\npimedus on õues.\nVastu akent helbehelin,\närevus poeb põue.",
      "length": 83
    },
    {
      "title": "Pahur Päkapikk",
      "author": "Margit Peterson",
      "body": "Päkapikk see tuli öösel\nsuure kasevitsaga\nTemast ette jõudis Juku\nkülastas mind pitsaga\n\nKäsikähmlus lahti puhkes\npäkapikk sai pika nina\nSidus nööriks mitu kapist\npihta pandud voodilina\n\nMööda nööri laskus alla\nnaabritädi akna peale\nPistis kasevitsa suhu\nsendist paksuks õgind seale\n\nJuku pani vormi selga\nehtis ennast jõuluvanaks\nKurja päkapiku aga\nmuutis ehtsaks jõulukanaks",
      "length": 376
    },
    {
      "title": "Pipar kook",
      "author": "Aimar Seller",
      "body": "üsna lühike mu looke\nkuidas teha pipar kooke\nära mõtle liiga pikalt\nvõta kook ja peale pipart",
      "length": 93
    },
    {
      "title": "Päkapikk ja isa sokk",
      "author": "Annika Lõhmus",
      "body": "Enne jõule, vaat kus lugu,\nkaduma läks isa sokk.\nMuidu polekski sest lugu,\naga hommikul on šokk,\nkui sul pole ühte jalga\npanna mitte muhvigi,\ntööle hiljaks võib nii jääda,\nkellel vaja sedagi...\n\nOtsin siit ja otsin sealt,\npiilun voodi allagi,\nvaatan sahtlist, kapi pealt,\nkuid sokist mitte haisugi.\nViimaks märkan - aken lahti!\nMis võis vaesest sokist saada?\nPeame tõdema vist fakti:\nküllap päkapikk viis kaasa.",
      "length": 419
    },
    {
      "title": "Pümme aig",
      "author": "Ene Säinast",
      "body": "Pümme aig saa poolõs,\nvalgõmbas lätt päiv.\nTaivataadi hoolõs\nom võtta süämest vaiv.\nAnda meile jõudu\nhoita hinnäst tiil,\nsinnä kos mi mõttõ\nusku andva viil.",
      "length": 157
    },
    {
      "title": "Vaese mehe jõulud",
      "author": "Annika Lõhmus",
      "body": "Sellel aastal lund ei tule,\nilmateade ütles nii.\nKuid ma süütan kuusel tuled,\njõulud on ju ikkagi!\n\nPiparkoogitainast teha\nma ei jõudnud, kuid mis sest!\nPiparkoogid ostsin poest ja\nkrõbistan neid paki seest.\n\nSõbrale ei jõudnud külla,\nsest et uppund olen töösse,\nkuid ka skype'i teel võib olla\nnaer ja nali poolde öösse.\n\nSelleks aastaks restorani\nunustada võin ma heaga.\nRaha napib. Kuid mis sellest!\nKokkan ise švipsis peaga.\n\nLapsele küll kingi ostsin,\nkuid et lohutada meest,\nkelle jaoks mul aega napib\nolen ise kingi eest.",
      "length": 530
    }
  ]
}